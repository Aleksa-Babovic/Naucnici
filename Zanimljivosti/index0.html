<!DOCTYPE html>
<html>
	<head>
		<link rel="stylesheet" type="text/css" href="nauka-style.css">
		<meta charset="utf-8">	
		<meta name="viewport" content="width=device/width, initial-scale=1">
		<title>Zanimljivosti</title>
		<link rel="" rel="icon" type="image/x-icon">
	</head>

	<body>
		<!-- Naslov i Uvod -->
		<div class="uvod">
		<h1 class="naslov" id="top" style="color: #ffb3ff">	Zanimljivosti</h1>
		</div>
	<div>
		<div class="centar">
			<div class="glavnitext">
			<div class="centar2">
			<h2>DVIJE TEORIJE ZA JEDAN UNIVERZUM – MAGIJE LJUDSKOG UMA</h2>	
			<h3>
				Rezime:<br>
				Da bi došli do valjane teorije ona mora ispuniti sledeća dva uslova: da na osnovu malog broja modela i elemenata opiše veliku klasu pojava i procesa i mora da pruži pouzdana predviđanja vezana za ishode tih pojava i procesa.
				Dvadeseti vijek je dao dvije genijalne teorije – kvantnu fiziku i opštu teoriju relativnosti.Intelektualna dostignuća vrijedna divljenja. Prva opisuje subatomsku strukturu materije tj. mikrouniverzum, a druga gravitacionu silu i makrokosmičko uređenje univerzuma. Ove teorije dokazuju da je ljudski um sposoban da stvori magiju.
				Ključne riječi: naučna teorija, kvantna fizika, opšta teorija relativnosti, subatomske strukture, gravitaciona sila, univerzum

				Fundamentalne nauke kao što je fizika generišu ukupan tehniloški napredak čovječanstva, znači da  napredak zavisi od istraživanja koja ulaze u samu strukturu materije. Čovjek transformiše materiju za svoje najosnovnije, svakodnevne potrebe, a sa druge strane pokušava da dokuči smisao nastanka i postojanja materije, kao i sebe samoga.
				Da bi zaključili kako funkcioniše priroda napravimo analogiju sa drevnom igrom šaha. Zamislimo dječaka koji ne umije da igra šah. Da bi ga naučili da igra dva drugara odluče da odigraju partiju i na taj način da mu pokažu pravila igre. Dok su igrali, istovremeno su mu objašnjavali pravila -  kako se kreću pješaci, lovci, topovi, konji, kraljica i kralj. I zaista gledajući i slušajući ih dječak je zaključio da se igranje šaha zasniva na ograničenom, malom broju pravila. Međutim poslije nekog vremena igranja šaha dječak isto tako zaključuje da je broj partija koje se mogu odigrati ogroman
				( maltene beskonačno veliki ). Dakle, pravila šaha su konačna i jednostavna, ali je broj mogućih partija astronomski veliki.
				<br>______________________
				1        Goran Babović, diplomirani fizičar; profesor, JU Gimnazija „Panto Mališić“ Berane
				Broj slova nekog pisma je konačan, ali je broj mogućih rečenica izraženih tim slovima  beskonačno veliki.
				Isto tako pravila prirode mogu biti konačna i jednostavna ali bi se mogla primjenjivati na beskonačno mnogo načina. E pa pređimo sada na kosmičkou šahovsku igru, to jest prirodu. Danas znamo da elektroni, protoni i neutroni kao materijalne  čestice i fotoni kao osnovni kvant interakcije čine materiju ovakvu kakvu proučavamo, sa svim svojim osobinama i karakteristikama. Još nekoliko stotina čestica i njihovih antičestica ( uključujući prenosioce interakcija ) čine univerzum ovakvim kakav jeste i kako ga percipiraju naša čula. Zadatak fizike je da otkrije i opiše ta pravila, kao i načine njihovog manifestovanja, da otkrije naučnu istinu o objektima i pojavama koje proučava, i konačno, da to znanje usmjeri na rješavanje praktičnih i svakodnevnih pojava.
				Godine 1825. Francuski filozof Ogist Kont je napisao u djelu Cours de Philosophhie da nauka ne može odrediti od čega su načinjene zvijezde. Naučne činjenice se danas, uglavnom izvode posredno, a ne direktno. Nismo mogli da odemo na Sunce da bi ispitali njegov sastav direktno, ali znamo da je ono sastavljeno od vodonika ( oko 74% njegove mase ), helijuma ( oko 24% mase )  i male količine ostalih elemenata, tako što smo analizirali njegove spektralne linije. Dalek je put do utvrđivanja naučne istine. Demokrit je još u 4. vijeku p.n.e. dao prvu ideju o atomima ( svijet je građen od beskonačnog broja nevidljivih i nedjeljivih čestica –atoma ). Poslije 2200 godina, Džon Dalton će oživjeti Demokritovu ideju o atomima. Stotinak godina  kasnije Tomson, Radeford i Nils Bor postavljaju svoje  teorije o atomu, da bi se  najzad došlo do kvantno-mehaničke slike atoma kakvu imamo danas.
				Napomena: Tomsonov model atoma  „Pudiga i šljiva“ nema neki  naučni značaj ali ima  istorijski.
				Pitanje koje se nameće je sledeće: postoji li granica do koje, uopšte, nauka može da spozna prirodu i da li smo možda došli do te granice.
				Sjetimo se jednostavne Njutnove mehanike. Sve djeluje tako prosto i logično. Međutim, sredinom dvadesetog vijeka ta logika počinje da prelazi u nešto što izgleda veoma apsurdno. Verner Hajzenberg daje kvantno-mehaničku „sliku“ atoma. On kaže da elektroni postoje samo ako ih posmatramo, u suprotnom elektroni ne postoje. Ako interaguju sa drugim česticama tada se materijalizuju na određenom mjestu, i tada postoji konačna vjerovatnoća nalaženja njihovog položaja. Dakle, elektroni „postoje“ jedino prilikom kvantnih prelazaka iz jedne orbite u drugu. ( iz jedne interakcije u drugu ). Godine 1927. on uvodi princip neodređenosti, jedan od osnovnih principa mikrouniverzuma, prema kojem je nemoguće tačno odrediti položaj i impuls čestice. Kvantne skokove u atomu će, malo kasnije, opisati jedan od osnivača kvantne teorije  Ervin Šredinger talasnom jednačinom. Šrediger je postavio  jednačinu, talasnu funkciju, pomoću koje se može izračunati vjerovatnoća nalaženja elektrona u nekom mjestu u datom trenutku. Dakle, za razliku od njutnovske mehanike, kvantna mehanika se zasniva na vjerovatnoći. Postaje  probabilistička teorija – metoda slučajnog ponašanja. Tada će  misaoni eksperiment Šredingera ( Šredingerova mačka ), uzbuniti  naučnu zajednicu širom svijeta. U čemu se sastoji paradoks Šredingerovog eksperimenta? Mačka se nalazi u neprovidnoj, zatvorenoj kutiji. Unutar kutije je pištolj čiji okidač je povezan sa Gajger-Milerovim ( GM ) brojačem pored kojeg se nalazi komadić uranijuma. Pištolj je uperen u mačku. Očekivano bi bilo, kako se atomi uranijuma raspadaju da se aktivira GM brojač, i kao posledica pištolj će da opali i ubije mačku. Međutim  teorija kaže da atom uranijuma može a i ne mora da se raspadne. Logičan zaključak bi bio da je mačka ili živa ili mrtva. Međutim, kvantna teorija nam ne kaže sigurno da se atom uranijuma raspao. Ako uzmemo u obzir talasnu funkciju atoma koji se raspao i talasnu funkciju čitavog, neraspadnutog, atoma imamo u stvari dvije mogućnosti. To znači da postoje i dva stanja mačke ako želimo da opišemo mačku. Dakle, mačka je istovremeno i živa i mrtva. Moguće rješenje paradoksa je u sledećem. Kada se otvori kutija, utvrdiće se da li je mačka živa ili mrtva. Talasi su nestali i ostale su samo čestice. To znači da se mačka nalazi konačno u jednom stanju i da je talasna funkcija više ne opisuje. ( Kopenhagenska škola ).
				Granice fizike su pomjerene. Ričard Fejnman je napisao da kvantna mehanika „opisuje prirodu kao apsurdnu iz perspektive zdravog razuma. A u potpunosti se slaže s eksperimentima . Zato se nadam da možete da prihvatite prirodu kakva jeste – apsurdna.“  Teorijski modeli postaju sve komplikovaniji, neodređeniji i neshvatljiviji. Iz eksperimenata se sve teže dobijaju konkretni zaključci.Vjerovatnoća dobija primat glavnog oruđa u rukama fizičara i znate šta, to funkcioniše. Ludvig Bolcman bi konačno bio radostan. A toliko ga je samo slomilo mišljenje savremenika iz naučnih krugova da je uvođenje vjerovatnoće u opisivanje toplotnih pojava apsurdno. Dakle, mi više ne predviđamo već računamo vjerovatnoću gdje, kako i šta će biti sa posmatranim „objektom“. Stvarnost znači proizilazi iz slučajnosti. Korekcijom Šredingerove jednačine Pol Dirak će 1928. godine predvidjeti postojanje antimaterije i otvoriti vrata hipotezi o novom univerzumu kao što je antiuniverzum. Manipulisanje mikročesticama  kao rezultat je dalo  računare i nanotehnologiju na makronivou.
				Vratimo se opet Njutnovoj mehanici.U svojoj teoriji gravitacije Njutn opisuje gravitacionu silu ali ne daje ideju o tome šta „nosi“ tu silu kroz prostor. Kasnije, Majkl Faradej i Džejms Maksvel postavljaju teoriju elektromagnetnog polja. To polje je takvo da ispunjava prostor, ima ga svuda, prenosi radio-talase, “prenosi“ električnu silu i td. Sve ovo inspiriše Alberta Ajnštajna da počne na sličan način da razmišlja o gravitacionom polju. Ajnštajn dolazi na  genijalnu ideju : gravitaciono polje nije „prosuto“ po prostoru, gravitaciono polje je sami prostor – teorija opšte relativnosti. Dakle prostor nije odvojen od materije, on sam je materija. Ajnštajn će, naime,  iskoristiti radove matematičara Gausa i njegovog učenika Rimana, koji su proučavali zakrivljene prostore, da dođe do jednačine koja kaže da je Rimanovo zakrivljenje  ( R )  u stvari jednako energiji materije, tj.prostor se krivi tamo gdje je energija. Ova Ajnštajnova formula „sadrži“  čitav univerzum. Ona opisuje zakrivljenje prostora i vremena ( prostorvremena ). Ona pokazuje da vrijeme brže prolazi u blizini Sunca, nego na Zemlji. Predviđa urušavanje zvijezde u crnu rupu, širenje univerzuma,  gravitacione talase kao i „veliki prasak“. Kraj dvadesetog i početak dvadeset prvog vijeka donijeće ekperimentalne potvrde skoro svih ovih predviđanja. Jedna od poslednjih  potvda  je detektovanje gravitacionih talasa koji su dolazili od dvije crne rupe, čime je i potvrđeno „savijanje“ vremena i prostora.To se desilo tačno sto godina poslije hipoteze o njihovom postojanju.
				Dakle, dvadeseti vijek je dao dvije genijalne teorije – kvantnu fiziku i opštu teoriju relativnosti.Intelektualna dostignuća vrijedna divljenja. Prva opisuje subatomsku strukturu materije odnosno mikrouniverzum, a druga gravitacionu silu i makrokosmičko uređenje univerzuma. Isto tako je činjenica da ove dvije teorije nisu međusobno saglasne. U dvadeset prvom vijeku je dakle pred naučnicima novi izazov. Kako objediniti ove dvije teorije da budu u saglasnosti. Da li će to biti  kvantna teorija gravitacije, ostaje da se vidi?</h3>
     		</div>
			</div>
		</div>
	</div>

	<div class="desno">
		<div class="social">
			<h3>Follow me</h3>
			<a href="https://www.instagram.com/babovicaleksa/"><img src="instagram.jpg">   Instagram</a><br>
		</div>

	</div>
	</body>
</html>
